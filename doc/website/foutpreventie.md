Hoe stuur je op kwaliteit? Tot nu toe bestonden er alleen tools als Ed Controls en Snagstream, die door het doen van opleverinspecties lieten zien dat er nog wat schort aan de opgeleverde kwaliteit. Er kunnen bevindingen worden geconstateerd, deze worden in de pot gedaan en iemand anders haalt ze er één voor één weer uit. Maar als je de pot op de kop zou houden en alle bevindingen zou sorteren, zal je zien dat er her en der stapeltjes ontstaan. Dit zijn dingen die vaker fout gaan. Dit zijn dus **aandachtspunten**. Aannemers weten vaak wel waar het vaker fout gaat. Sommige grotere aannemers hebben ook speciale kwaliteitsmedewerkers die verbeterpunten bijhouden en alle werken langsgaan, maar hun documenten worden niet of nauwelijks gelezen en het valt hun tegen om hun kennis overgedragen te krijgen; hun werk bestaat vooral uit het constateren van bevindingen tijdens hun rondes.

De kennis van deze medewerkers zou niet op een netwerkschijf moeten staan, maar zou het proces ingebracht moeten worden. Dit is wat wij doen. Wij koppelen de kennis van de kwaliteitsmedewerker, de uitvoerder met ervaring, of de werkvoorbereider aan de NL/SfB codes van de elementen die tijdens de bouw worden verwerkt. In de verschillende **fases** van het bouwproces stellen wij iedereen in staat om **vooruit** te denken om ervoor te zorgen dat degene in de volgende fase en uiteindelijk de vakman het **niet anders dan goed kan doen**. Vandaar onze naam, Pokayoka, wat afgeleid is van Poka Yoke, wat foutpreventie betekent in het Japans (en onderdeel is van de Lean filosofie). Door ons systeem goed te gebruiken, moet een aannemer een fout niet 2x moeten kunnen maken.

Wanneer je een gesprek hebt met een **uitvoerder in zijn bouwkeet**, komen er regelmatig mensen binnenlopen met vragen. De uitvoerder reageert dan **geïrriteerd** en vindt eigenlijk dat bijvoorbeeld die timmerman dat eigenlijk wel **had moeten weten**. Maar die timmerman, die wist het niet. En hij weet ook wel dat de uitvoerder geïrriteerd zal zijn door zijn vraag. Die timmerman voelt zich **onzeker**. En hij stelt die vraag nog, terwijl een ander misschien een **aanname** doet en verder gaat met zijn werk.

Alle relevante **kennis en gedachten** die iedereen in de voorgaande fases en in de eerdere werken over het verwerken van dit element heeft opgedaan, inclusief de details, plattegronden en de BIM elementen die betrekking hebben op de huidige opdracht, worden in de **Handover samengebracht**. Uitvoerder en vakman zitten tijdens een Handover **naast elkaar** en nemen gezamenlijk de inhoud van de Handover door. Alle **vragen** die de timmerman heeft kunnen worden gesteld en zonder irritatie worden beantwoord door de uitvoerder, omdat dit het **juiste moment** ervoor is. Wanneer alle vragen zijn beantwoord, kan de vakman de handover in print (via pdf), via sms, e-mail of whatsapp ontvangen op zijn **eigen mobieltje**. Hij hoeft hiervoor niets te **installeren**. Hij heeft alle informatie die hij nodig heeft om zijn werk **niet anders dan goed te kunnen doen** bij hem, op de **steiger**, tijdens zijn werk.

In de Handover heeft de vakman verschillende Units of Work ontvangen. Wanneer hij er eentje heeft afgerond, kan hij dit aangeven in de app. De uitvoerder kan in de Handover van de vakman vragen om foto's van zijn werk vast te leggen bij de afronding, zodat er een rijke database ontstaat van het werk, zoals het daadwerkelijk is uitgevoerd. Dit wordt gekoppeld aan de BIM elementen in ons systeem en in de toekomst ook aan het centrale BIM model.
